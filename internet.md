# Глобальна мережа Інтернет
__Інтернет__ - це інформаційна мережа, яка об'єднує всі підключені до неї електронні пристрої для взаємо обміну даними.

# Служби

__Служба інтернету__ - це взаємодія двох програм: клієнт і сервер, де клієнт здійснює запит до сервера, а сервер формує відповідь за цим запитом та надсилає її клієнту.

Служби є публічні та спеціальні (обмежені за доступом).

До служб відносяться такі продукти як: 
* соціальні мережі; 
* месенджери та боти; 
* електронні пошти; 
* електронні платіжні системи; 
* файлообмінні мережі; 
* ІР-телефонія; 
* інтернет-магазини та інше.

# WWW і Протоколи

__Сервіс WWW (World Wide Web)__ - всесвітня павутина окремих взаємозв'язаних гіпертекстових електронних документів - Web-сторінок, які зберігаються на web-серверах.

__Web-сторінка__ - текстовий документ з описом відображення мультимедійного контента (текст, графіка, відео та аудіо) на мові гіпертекстової розмітки - __HTML (Hyper-Text Markup Language)__.

Web-сторінка має гіпертекстові посилання, завдяки яких можна переходити з цієї Web-сторінки на інші. Це складає так званий гіперпростір.
Web-вузол (Web-сайт або просто сайт) - група Web-сторінок, пов'язаних за однією темою.

Переходи між сторінками та їх перегляд ми здійснюємо через браузери.
Протокол HTTP (HyperText Transfer Protocol) - протокол передачі гіпертексту для відображення контента користувачу.

__Протокол HTTPS (HTTP Secure)__ - протокол, що розширює HTTP за допомогою Secure Sockets Layer SSL або Transport Layer Security TLS.

__Протокол TCP/IP (Transmission Control Protocol/Internet Protocol)__ - загальноприйнятий протокол передачі даних за принципом розділу файла на окремі пакети та їх послідовну передачу. TCP відповідає за розділ документа на окремі пакети та їх оформлення (номер, заголовок зі службовою інформацією), IP відповідає за доставку цих пакетів за потрібною адресою.

__Протокол FTP (File Transfer Protocol)__ - протокол передачи файлів. Здійснює обмін двійковими і текстовими файлами між підключеними до мережі інтернет пристроями.

__Протокол IPTV (Internet Protocol Television)__ - протокол передачі двостороннього цифрового сигналу радіопередачі через кабельну мережу з широкосмуговим підключенням. Цей сигнал перетворюється на стандартний телевізійний при декодуванні відео IP.

# Система адрес
Адреси ідентифікують сайти, файли, окремі сторінки та інші об'єкти мережі.
Для ідентифікації сайтів та роботи протокола IP, який відповідає за передачу пакетів даних, використовується IP-адреса.

__IP-адреса__ - чотири байтне число, перші два байти - адреса підмережі, останні два - адреса вузла.

__DNS (Domain Name System)__ - система доменних імен. Використовується як альтернатива IP-адреси, наприклад cst.com.ua.
__Домен__ - група сайтів за одной з ознак: країна, вид діяльності, окрема організація, тощо.

|__Домен країни__ | __Країна__                   | __Домен__  | __Значення__                  |
|:---------------:|:-----------------------------|:----------:|-------------------------------|
|__ua__           | Україна                      |__edu__     | навчальні заклади             |
|__de__           | Німеччина                    |__gov__     | урядові установи              |
|__us__           | США                          |__net__     | постачальники мережних послуг |
|__uk__           | Об'єднане Королівство Англії |__org__     | неприбуткові організації      |
|__fr__           | Франція                      |            |                               |
|__ca__           | Канада                       |            |                               |
|__jp__           | Японія                       |            |                               |           
|__au__           | Австралія                    |            |                               |
|__com__          | комерційні організації       |            |                               |

__URL (Uniform Resource Locator)__ - уніфікований покажчик ресурсу.

https://www.cst.com.ua/index.html Складається з трьох головних частин: 
* протокол 
* DNS 
* зазначення файла, контент з якого зараз відображається в браузері 

# Браузери

__Браузер__ - це програмний продукт, призначений для відображення web-сторінок та реагувати на взаємодію з користувачем.

Популярні браузери за зменшенням (2020 рік) 
1. Google Chrome 
2. Safari 
3. Edge & Internet Explorer 
4. Mozilla Firefox 5. Opera

__Кожен браузер має свої особливості та відмінності від інших в інтерпретації та відображенні web-сторінок. Це важливо враховувати при розробці web-додатків.__

# Сервер

__Сервер має два поняття__ з погляду використання.

Сервер - __програмне забезпечення__.

Сервер - __обладнання__, тобто схожа на звичайний комп’ютер, машина з особливими технічними характеристиками та умовами розміщення (вологість повітря, температура, тощо)..

Але обидва визначення належать до особливої архітертури, підготовленої до отримання запитів від клієнта та формування і надання відповіді йому.
Кожен обчислювальний процес, який використовується або викликається іншим процесом (особливо віддаленим), і є сервер, а процес є клієнтом. Тому, на будь-який комп’ютер у мережі можливо зробити сервером.
Якщо доступ до даних на ньому можна розділити між користувачами - це файловий сервер. Якщо софт (програмне забезпечення), що відповідає за роботу сайту - це web-сервер.

Параметри, що впливають на характеристики сервера:
* ресурсомістке ПЗ
* зростання кількості клієнтів
* виділення більшого обсягу ресурсів кожному клієнту

## Характеристики сервера:

### продуктивність
Якщо вимоги до обчислювальної потужності сервера повинні зрости не дуже різко, то можна використовувати однопроцесорний сервер початкового рівня, який у разі застосування платформи Intel працює на процесорах сімейств Сeleron, Pentium або Xeon E3. Останній і є справжнім сенсорним процесором. Уже на цьому етапі обсяг доступної оперативної пам’яті сервера перевищить той, на який розраховано материнські плати звичайних ПК (64 ГБ). 
Якщо обчислюваль­на задача вимагає більших ресурсів, то доведеться зібрати їх у кластер високої продуктивності (HPC) і додати ПЗ, що відповідає за керування та балансування навантаження між вузлами кластера. Таке масштабування зазвичай називають Scale-out. Або піти іншим шляхом — встановлення ще потужніших серверів з двопроцесорной конфігурацією, разом із цим придивляючись до потужних машин, що мають 4, 8, 10 і більше процесорів в межах однієї системи. Тоді ресурси можна нарощувати всередині однієї коробки, тобто отримати масштабування Scale-up.
### надійність
Якщо сервер виконує дійсно важливе завдання, питання підвищення його надійності (щоб не було збоїв під час обчислень і не порушувалася цілісність даних) і відмовостійкості (щоб не довелося його зупиняти в невідповідний момент) стають критично важливими.
У величезних (набагато більших, ніж у ПК) обсягах оперативної пам’яті неминучі збої, які потрібно оперативно виправляти, тому використовується модулі RAM за технологією Error-correcting code memory (ECC), завдяки чому можна коригувати хоча б однобітні помилки і до них на додачу алгоритми, завдяки яким можна боротися і з серйозними збоями (Advanced ECC, IBM Chipkill, HP ChipSpare).
Якщо звернутися до дискової пам’яті, то для розумного балансу між продуктивністю і захистом даних об’єднуються диски сервера в RAID-масив, яким керує ще один спеціалізований комп’ютер на борту сервера. А якщо вкрай небажано втрачати дані в разі зупинки сервера під час їх обробки, контролер можна нарощується або кеш-пам’яттю на акумуляторі, або солідними конденсаторами. Тоді у випадку серйозного збою можна вийняти контролер і без перешкод встановити його у справну систему.
### відмовостійкість
Переходимо до відмовостійкості і пов’язаної з нею доступності сервера для клієнтів. Доступність означає можливість клієнтів використовувати сервер. Висока доступність (high availability) — це метод проектування системи, завдяки якому можна досягати високого рівня доступності системи протягом будь-якого проміжку часу. Недоступність сервісів виникає з планових і позапланових причин. Позапланові причини означають відмову в наданні сервісу, спричинену збоєм в одному або кількох елементах інфраструктури, яка призвела до зупинки в наданні сервісу. Доступність сервісів вимірюється у відсотках аптайму (час повної працездатності сервісу) в рік. 
### керованість
Операції керування: доступ до системи (незалежно від стану сервера), збір інформації про стан системи, її оновлення й інші корисні особливості. 
